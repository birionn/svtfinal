<!DOCTYPE html>
<html lang="ru">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Брацкая магіла</title>
    <link rel="stylesheet" href="../style.css">
    <link href="https://fonts.googleapis.com/css2?family=Montserrat:wght@400;600;700&display=swap" rel="stylesheet">

</head>
<body>
    

    <div class="project">
        <div class="container">
            <h1 class="project-header">Брацкая магіла аг. Асташкавічы</h1>
                <div class="project-img">
                <img src="/[rework]/img/points/4.jpg" alt="point1">
                </div>
                    <div class="project-diskr">
                    <p>У жніўні 1941 года вёска Асташкавічы была акупіравана нямецка-фашысцкімі захопнікамі. Пад час карніцкай аперацыі “Прыпяцкія балоты” вёска была часткова спалена. Усяго спалена 297 дамоў і забіта 120 жыхароў. Спалена школа. За адмову рухацца з нямецкімі войскамі тры чалавекі былі растраляны, а іх целы знявечаны.

                        На тэрыторыі Асташкавічскага сельскага савета дзейнічала Даманавіцка-Васілевіцкая партызанская арганізацыя, якой кіраваў Кашавараў Павел Антонавіч. Падпольную групу ў Асташкавічах узначальваў фельчар Захаранка Піліп Пятровіч. У лістападзе 1941 года падпольная група спаліла майстэрню па рамонту веласіпедаў і матацыклаў, якую акупанты адкрылі ў в. Халоднікі.
                        
                        У пачатку 1942 года група Кашаварава П.А. растраляла старасту в. Асташкавічы (немца па нацыянальнасці) і раззброіла чатырох паліцэйскіх. Актывізуецца дзейнасць падпольнай групы Захаранка П.П.: для партызан сабрана 7 кулямётаў, 2 нямецкіх аўтамата, каля 30 вінтовак, 2 пісталеты, 6 скрыняў патронаў.
                        
                        У кастрычніку 1943 года партызан атрада ім. Чапаева Бандарэнка А.Р. з Асташкавіч збіў самалёт U-52 пад станцыяй Халоднікі двума стрэламі з вінтоўкі.
                        
                        25 лістапада 1943 года вёска Асташкавічы была вызвалена ад нямецка-фашысцкіх захопнікаў перадавым атрадам 115 стралковай брыгады генерала І.І. Санкоўскага. Пасля вызвалення вёскі сюды пераехаў увесь штаб 65-й арміі і яе камандуючы двойчы Герой Савецкага Саюза П.І. Батаў. Адсюль вялося кіраванне вызваленнем в. Шацілкі (будучы г. Светлагорск).
                        
                        
                    </p>
                    </div>
                    <a href="../index.html" class="projec-btn-back">← ВЕРНУТЬСЯ НА ГЛАВНУЮ</a>
        </div>  
    </div>


</body>
</html>
<!DOCTYPE html>
<html lang="ru">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Брацкая магіла</title>
    <link rel="stylesheet" href="../style.css">
    <link href="https://fonts.googleapis.com/css2?family=Montserrat:wght@400;600;700&display=swap" rel="stylesheet">

</head>
<body>
    

    <div class="project">
        <div class="container">
            <h1 class="project-header">Брацкая магіла г.п. Парычы</h1>
                <div class="project-img">
                <img src="/[rework]/img/points/9.jpg" alt="point1">
                </div>
                    <div class="project-diskr">
                    <p> Помнік знаходзіцца ў скверы насупраць пасялковага дома культуры. На пастаменце размешчана гіпсабетонная скульптура воіна, які схіліўся на адно калена. Колькасць пахаваных – 1643 чалавека. Ужо ноччу 23 чэрвеня 1941 года фашысцкія самалёты бамбілі райцэнтр – гарадскі пасёлак Парычы, – МТС і вёску Казлоўка. Ад выбухаў загарэлася некалькі хат, быў пашкоджаны будынак МТС, загінулі і атрымалі раненне некалькі жыхароў. Удзень 23 чэрвеня распачалася мабілізацыя мужчын прызыўнога ўзросту. Выконваючы пастановы СНК БССР, улады арганізавалі знішчальны батальён, які знаходзіўся ў райцэнтры, і групы садзейнічання – у кожным сельсавеце. Батальён узначаліў М.І. Траян – начальнік райаддзела НКУС, лейтэнант дзяржбяспекі.
                        5 ліпеня нямецка-фашысцкі разведвальны бронеатрад уварваўся ў Парычы. Ворагам былі разрабаваны харчовыя і прамысловыя крамы. Не маючы сродкаў для дзейснай барацьбы з бронемашынамі і танкамі праціўніка, Парыцкі знішчальны батальён пакінуў райцэнтр. Парычы былі захоплены.
                        
                        11 ліпеня Парыцкі знішчальны батальён і Рэчыцкі атрад А.Б. Міклашэвіча разам з падраздзяленнямі капітана Долбіна і лейтэнанта Максімава з 800-га стралковага палка ў 6 годзін раніцы з боем вызвалілі г.п. Парычы. 12 ліпеня у сканцэнтраваны Бярэзінскі атрад Пінскай ваеннай флатыліі.
                        
                        21 ліпеня фашысты зноў акупіравалі Парычы, прарваўшы абарону 232-й стралковай дывізіі сіламі 131-й, 260-й пяхотнымі дывізіямі і 434-га пяхотнага палка 134-й пяхотнай дывізіі.
                        
                        У Парычах немцамі было арганізавана дзве ўправы (раённая і пасялковая), камендатура, гета. У 1944 годзе створаны дзіцячы лагер для пералівання крыві.
                        
                        Падчас Беларускай наступальнай аперацыі савецкіх войск гарадскі пасёлак Парычы быў важным апорным пунктам варожай абароны. Ён прыкрываў шлях на Бабруйск. На гэтым напрамку гітлераўцы стварылі некалькі ўмацаваных рубяжоў. Таму камандаванне 1-га Беларускага фронту вырашыла нанесці галоўны удар з раёна балот на поўдзень ад Парычаў. Раніцай 24 чэрвеня войскі 65-й арміі пайшліў наступленне. За першы дзень наступлення была поўнасцю прарвана абарона праціўніка, гітлераўцы страцілі каля 1700 салдат і афіцэраў,19 гармат, 35 мінамётаў, 85 кулямётаў, 17 аўтамашын, 27 дзотаў і 25 бліндажоў.17-я танкавая брыгада 1-га танкавага корпуса выйшла да Бярэзіны і адрэзала шляхі адыходу парыцкай групоўкі ворага на поўнач. На працягу 26 і 27 чэрвеня часці 105-га стралковага корпуса разграмілі акружаную групоўку і ў 18 гадзін вызвалілі гарадскі пасёлак.
                        
                        У вызваленні Парыч таксама ўдзельнічалі маракі Дняпроўскай ваеннай флатыліі, якія на бранякатэрах прарваліся ўверх па бярэзіне да гарадскога пасёлка і нанеслі ўдар па пераправе, адрэзаўшы ворагу шляхі адступлення на Жлобін. Вялікую дапамогу савецкім воінам аказалі партызаны, якія 20 чэрвеня падарвалі больш за 40 тыс. рэек, што паралізавала работу чыгункі. У 1964г. адбылося перазахаванее, на магіле пастаўлены помнік – скульптура воіна з вянком. Пахаваны 1143 чалавека, воінаў, якія загінулі ў 1941-44 гг. У баях за вызваленне тэрыторыі раёна. Сярод пахаваных – Герой Савецкага Саюза Ніканор Андрэевіч Лявухін.
                    </p>
                    </div>
                    <a href="../index.html" class="projec-btn-back">← ВЕРНУТЬСЯ НА ГЛАВНУЮ</a>
        </div>  
    </div>
</body>
</html>